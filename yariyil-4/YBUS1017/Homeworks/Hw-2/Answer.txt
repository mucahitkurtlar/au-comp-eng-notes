Berbat bir yolculuk oldu. Bilet gişesinde saatlerce kuyruk bekledikten sonra tren nihayet perona saat 5'te vardığında çaresizce mücadele ederek tıklım tıklım dolu trene binebilmişti. Şimdiyse, on beş saat sonra tren çölün ortasında güneşin alnındaydı, saat daha sabahın 8'iydi ama oldukça sıcaktı. Öğlen nasıl olurdu kim bilir?

Vagondaki insanların sesleri ve devamlı hareketleri nedeniyle uyuyamamıştı. Bir grup bütün gece şarkı söylemişti, başka bir aileyse küçük bir gaz ateşinde akşam yemeği pişirmişti. Herkesin bu kadar dost canlsı olmasına şaşırmıştı. Fazla dost canlısı, bir şey yemek ya da içmek istediğini sormak için uyanık tutacak kadar. İstemiyordu, yemek yiyemeyecek kadar açtı. Şimdi tren tuhaf biçimde sessizdi, çünkü tren durduğunda insanlar inmişti ve raylarda oturuyorlar, yemek yiyip geziniyorlar, bacaklarını esnetiyorlardı.

Uyumaya çabaladı ama yakıcı sıcak çok fazlaydı. Trenin ne zaman tekrar yola koyulacağını ve herkesin tekrar yerine geçip geçmeyeceğini merak etmeye başladı. Geçemeselerdi ne olurdu? Trende beklemesinin nedeni buydu, burada yalnız bırakılmış olma fikri... Yavaşça kalktı ve bomboş vagonda bir aşağı bir yukarı yürüdü, daha serin bir yer bulmaya çalıştı fakat hiç şansı yoktu.

Aniden bir ıslık çaldı, bir görevli trenin kalkmaya başladığını söyledi ve sessizlik heyecanla yerine dönen yolcular tarafından bozuldu. Pencereden dışarı bakarken dışarda kimsenin kalmadığını gördüğü için mutlu oldu. Kapılar çarparak kapandı, tren bir iki kez sallandı, yavaşça tekerler dönmeye başladı ve tren tekrar hareket etmeye başladı. Hızlandıkça pencerelerden serin bir rüzgar esiyordu, yorgun bir biçimde gözlerini kapadı ama bu kabusun yakında son bulacağını bildiğinden yüzünde bir gülümseme vardı.
